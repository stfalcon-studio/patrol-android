# Політика конфіденційності та правила використання додатку “Громадський патруль”

 Політика конфіденційності та правила використання додатку “Громадський патруль” (далі - Політика конфіденційності) регулює відносини між ТОВ Stfalcon.com (далі - Власник) та будь-якою фізичною особою (далі - Користувач), що використовує мобільний додаток “Громадський патруль” (далі - Додаток).
### 1. Загальні положення
1.1 Додаток надає можливість користувачу мобільного пристрою надсилати повідомлення, що містять матеріали фото- та відеозйомки і свідчать про наявність порушень Правил дорожнього руху.

1.2 Використання Додатку регулюється дійсними нормативними правовими актами України, а саме, Постановою Кабінету міністрів України від 10.10.2017 р. № 833.

1.3 Починаючи використовувати Додаток чи його окремі функції або пройшовши процедуру реєстрації, Користувач вважається таким, що прийняв умови використання Додатку. У випадку незгоди з будь-яким з положень, зазначених у даній Політиці конфіденційності, Користувач не має права використовувати Додаток. У цьому випадку він повинен видалити свій обліковий запис та вийти з Додатку. 
### 2. Реєстрація Користувача. Обліковий запис Користувача
2.1 Щоб користуватися Додатком, Користувач має пройти процедуру реєстрації, у результаті якої для нього буде створено унікальний обліковий запис.

2.2 Для реєстрації Користувач зобов’язується  надати правдиву та повну інформації про себе з питань, що передбачені у формі реєстрації, та підтримувати цю інформацію в актуальному стані. Надання неправдивої інформації призводить до блокування акаунту та неможливості використання Додатку надалі.

2.3 Реєструючись, Користувач дає згоду на обробку та зберігання персональних даних, вказаних у формі реєстрації, відповідно до Закону України “Про захист персональних даних” № 2297-VI від 01.06.2010, а також на їх поширення, що передбачає дії володільця персональних даних щодо передачі відомостей про фізичну особу (стаття 14 Закону) та доступ до персональних даних третіх осіб, що визначає дії володільця персональних даних у разі отримання запиту від третьої особи щодо доступу до персональних даних, доступ суб'єкта персональних даних до відомостей про себе (стаття 16 Закону).

2.4 Обробка персональних даних Користувачів при використанні Додатку здійснюється у відповідності до  Закону України “Про захист персональних даних” і необхідна у відповідності до пункту 5 статті 7 даного Закону для обґрунтування, задоволення або захисту правової вимоги.

2.5 Модератор Додатку “Громадський патруль”, що здійснює обробку персональних даних користувача, має право, у відповідності до статті 11 Закону України “Про захист персональних даних” передавати інформацію про персональні дані Користувача правоохоронним органам та працівникам дорожньої поліції.  

2.6 Згода на обробку інформації надається під час реєстрації шляхом виставлення відповідної відмітки у процесі реєстрації.

2.7 Під час реєстрації Користувач самостійно обирає пароль для доступу до облікового запису у відповідності до вимог, зазначених у реєстраційній формі. Користувач самостійно несе відповідальність за безпеку та конфіденційність обраного пароля.

2.8 Користувач не має права відтворювати, повторювати, копіювати, продавати та перепродавати, а також використовувати у комерційних цілях будь-які частини Додатку чи доступ до них.
### 3. Інформація користувача, що підлягає обробці при використанні Додатку
3.1  Під час реєстрації Користувач передає Власнику таку інформацію: 
персональні дані, які Користувач надає про себе самостійно, включаючи прізвище, ім’я, по-батькові, контактний телефон;
Технічну інформацію, яка автоматично передається Власнику у процесі використання Додатку на пристрої Користувача, у тому числі IP-адресу, інформацію з файлів cookies, час доступу, геолокацію під час доступу, інформацію про пристрій, з якого здійснюється доступ до Додатку.

3.2 Власник не несе відповідальності перед третіми особами за правдивість наданої інформації. Наслідки надання неправдивої інформації визначені у чинному законодавстві України.

3.3 У Додатку збирається та обробляється лише та інформація, яка необхідна для повідомлення правоохоронним органам та дорожній поліції про порушення правил дорожнього руху. Збір інформації здійснюється з метою:
 ідентифікації Користувача, направлення заяви Користувача, створеної за допомогою Додатку, до правоохоронних органів та дорожньої поліції;
направлення Користувачеві відповіді зазначених органів; 
зв’язку з Користувачем з метою надсилання оповіщень, запитів, інформації щодо використання Додатку;
визначення місця, де було здійснено фото- та відеозйомку;
проведення анонімних статистичних, аналітичних та інших досліджень.
### 4. Порядок розгляду повідомлень (оповіщень), що надходять від  користувача
4.1 Розгляд повідомлень (оповіщень) користувача, що містять матеріали фото- та відеозйомки і свідчать про наявність порушень Правил дорожнього руху, здійснюється модератором Додатку з подальшою передачею отриманих відомостей у правоохоронні органи та дорожню поліцію.

4.2 Порядок роботи з повідомленнями (оповіщеннями) Користувача, що містять матеріали  фото- та відеозйомки, встановлений Постановою Кабінету Міністрів України від 10.10.2017 р. № 833.

4.3 Користувач самостійно несе відповідальність за зміст матеріалів, що розміщуються, вимогам чинного законодавства України, включаючи відповідальність перед третіми особами у випадках, коли розміщення Користувачем того чи іншого повідомлення порушує права та законні інтереси третіх осіб.

4.4 Користувач усвідомлює і погоджується, що технологія роботи Додатку може вимагати копіювання (відтворення) повідомлень (оповіщень) Користувача, а також їх обробки модератором Додатку для відповідності технічним вимогам.
### 5. Відповідальність Користувача
5.1 Користувач самостійно несе відповідальність перед третіми особами за свої дії, пов’язані з використанням Додатку, у тому числі якщо такі дії призведуть до порушення прав та законних інтересів третіх осіб, а також за дотримання законодавства України під час використання Додатку.

5.2 Користуючись Додатком, Користувач не має права: 
завантажувати або будь-яким іншим чином розміщувати та розповсюджувати повідомлення (оповіщення), що є незаконними, містять наклеп, порушують мораль, пропагують насилля, жорстокість та дискримінацію,  порушують права інтелектуальної власності, містять елементи порнографії, рекламу сексуальних послуг, роз’яснюють порядок виготовлення та використання наркотичних речовин та їх аналогів, вибухових пристроїв та зброї;
порушувати права третіх осіб;
завантажувати, передавати будь-яким іншим чином або розміщувати (розповсюджувати) повідомлення (оповіщення) за відсутності прав на такі дії згідно законодавства України;
завантажувати, надсилати, передавати чи будь-яким іншим чином розміщувати (розповсюджувати) будь-які матеріали, що містять віруси, файли та програми, призначені для порушення, знищення та обмеження функціональності будь-якого комп’ютерного та телекомунікаційного обладнання чи програм, а також для здійснення несанкціонованого доступу;
порушувати нормальну роботу Додатку;
будь-яким чином порушувати норми законодавства України.
### 6. Виключні права на Додаток
6.1  Усі об’єкти, доступні за допомогою Додатку, у тому числі елементи дизайну, текст, графічні зображення, ілюстрації, бази даних, а також будь-які матеріали, розміщені у Додатку, є об’єктом виключних прав Власника. Жодні елементи Додатку не можуть бути використані, скопійовані, перероблені чи розповсюджені без дозволу Власника.

6.2 Використання Додатку, а також будь-яких його елементів можливе лише в межах запропонованого функціоналу.  

6.3 Використання Користувачем елементів змісту Додатку, а також будь-яких матеріалів для особистого некомерційного використання можливе лише за умови дотримання авторського права, суміжних прав та товарних знаків та при збереженні відповідних об’єктів у незмінному вигляді.
### 7. Відсутність гарантій, обмеження відповідальності
7.1 Користувач використовує Додаток на свій ризик. Додаток надається у користування “як є”. 

7.2 Власник Додатку не гарантує, що Додаток відповідатиме вимогам Користувача та працюватиме безперервно та безперебійно.

7.3 Власник Додатку не несе відповідальності за будь-які збитки, що виникли внаслідок використання Користувачем Додатку.
### 8. Інші положення
8.1 Дана Політика конфіденційності та правила використання Додатку являють собою угоду між Користувачем та Власником Додатку відносно порядку його використання.

8.2 Політика конфіденційності регулюється у відповідності до чинного законодавства України. Питання, що не регулюються цією угодою, підлягають розгляду у відповідності до законодавства.
